---
title: "Hva er historien du forteller deg selv?"
excerpt: "Har du noen gang sagt noen av de følgende setningene? Da er sjansen stor for at du forteller deg selv en historie om hvem du er som holder deg tilbake fra å skape den råeste versjonen av deg selv."
permalink: /blog/hva-er-historien-du-forteller-deg-selv/
date: 2021-01-27T00:00:00-07:00
categories:
  - blog
tags:
  - identitetsutvikling
  - tanker
  - selvutvikling
---

27. jan. 2021
5 min lesing

## Hva er historien du forteller deg selv?

Har du noen gang sagt noen av de følgende setningene?

- Jeg er ikke flink på skolen
- Jeg er ikke et friluftsmenneske
- Jeg liker ikke trening
- Jeg er ikke handy
- Jeg er ikke interessert i langvarige forhold
- Jeg er så glad i å kose meg

Da er sjansen stor for at du forteller deg selv en historie om hvem du er som holder deg tilbake fra å skape den råeste versjonen av deg selv.

Den gode nyheten er at du kan forandre denne historien.

Faktisk kan du skrive om historien om hvem du er akkurat slik du selv ønsker at den skal være.

I denne artikkelen vil jeg vise hvordan.

### Rasjonalisering

Rasjonalisering er en psykologisk forsvarsmekanisme hjernen vår tar i bruk for å forklare uønsket oppførsel eller følelser på en tilsynelatende logisk måte.

Dette gjør at vi skaper en unnskyldning for oss selv for hvorfor vi ikke gjorde eller tenkte slik den råeste versjonen av oss selv ville gjort.

Rasjonalisering gir oss en forsvarsmekanisme mot skyldfølelse og skam. Sånn sett prøver hjernen vår bare å beskytte oss.

Men ville det ikke vært enda bedre om du kunne lagt merke til tilfellene der hjernen din forsøker å rasjonalisere, og i stedet tatt et bevisst valg, basert på hvem du ønsker å være?

### Vår identitet påvirker hvordan vi ser verden

Faren med rasjonalisering er at unnskyldningene vi skaper for oss selv blir en del av vår identitet.

Dette gjør at måten vi ser verden på blir formet av våre unnskyldninger.

Vi ser verden, ikke slik den faktisk er, men slik vi er.

- Stephen Covey, _7 Habits of Highly Effective People_

Dette er dårlige nyheter dersom du har et ønske om å bli den råeste versjonen av deg selv.

Dette gjør at du skaper begrensninger for deg selv basert på ditt syn av verden, og ikke slik verden egentlig er.

Carol Dweck har popularisert begrepene "fixed vs growth"-mindset:

- Fixed mindset: Troen på at grunnleggende personlige egenskaper er faste trekk.
- Growth mindset: Troen på at grunnleggende personlige egenskaper kan utvikles.

Dweck har vist at studenter med et "growth mindset" i mye større grad tar på seg nye utfordringer, og oppnår bedre resultater.

Ved å adoptere et growth mindset når det kommer til hvem vi er kan vi begynne å utvikle de kvalitetene vi ønsker selv.

Vi kan bli den personen vi ønsker å være.

Det er rått.

### Fra "ikke skapt for utholdenhet" til ultraløper

Da jeg var i Forsvaret hadde jeg en rekke opplevelser der jeg ikke levde opp til den jeg egentlig ønsket å være. Jeg hadde et indre ønske om å prestere knallbra på alle fysiske områder. Jeg gjorde det godt på alle konkurranser under en viss varighet, men når det kom til langvarige utholdenhetsøvelser på mer enn et par timer opplevde jeg gang på gang uutholdelige kramper.

En gang vi skulle gjennomføre marsjmerket, som er et løp med sekk og gevær på 30km fikk jeg så voldsomme kramper at jeg nærmest måtte krabbe meg baklengs til mål de siste kilometrene.

Dette var en negativ opplevelse for meg, men heldigvis skapte hjernen min en unnskyldning jeg kunne skjule meg bak: "Jeg er ikke skapt for utholdenhet. Jeg har raske muskelfibre som gjør at jeg aldri vil bli god på langvarige utholdenhetsøvelser".

Denne historien ble en del av min identitet i over 10 år.

Da jeg i 2016 ble motivert til å ta opp igjen løping etter å ha lest den fantastiske boka "Born to Run" begynte jeg å stille spørsmålstegn ved historien jeg fortalte meg selv.

Jeg leste meg opp på utholdenhetstrening, og fikk en aha-opplevelse.

Jeg ble introdusert for begrepene MAF-HR og "nesepusting", som kort oppsummert viste meg hvor utrolig lav intensitet jeg måtte ligge på for å trene aerob utholdenhet.

I alle årene tidligere hadde jeg løpt med for høy intensitet til å bygge ordentlig aerob utholdenhet. Dette var altså den egentlige årsaken til mine tidligere erfaringer.

Gjennom å ta i bruk disse prinsippene og bygge meg gradvis opp i mengde og intensitet gjennomførte jeg i 2019 Ultrabirken (60km løp) med en varighet på over 7 timer for min del.

Jeg har hatt mange utrolige opplevelser gjennom løpeturer, som har vist seg å være en deilig måte for meg å finne "flow" på.

Jeg endret historien jeg fortalte meg selv, og det beriket livet mitt masse.

### Fra "ikke flink på skolen" til Bachelorgrad med flere A-er

Kona mi definerte seg selv ganske t