---
title: "Den beste hamburgeren som finnes"
excerpt: "Dette er ikke en artikkel om hamburgere i seg selv, men en artikkel om hamburgere som metafor for målene vi higer etter og valgene vi tar i livet."
permalink: /blog/den-beste-hamburgeren-som-finnes/
date: 2021-03-03T00:00:00-07:00
categories:
  - blog
tags:
  - selvutvikling
  - vaner
  - livskvalitet
  - målsetting
  - metafor
---

Om du hadde forventet deg en matoppskrift når du klikka på denne linken, må jeg skuffe deg. Dette er ikke en artikkel om hamburgere i seg selv. 

Det er en artikkel om hamburgere som metafor. 

Metafor for målene vi higer etter og valgene vi tar i livet. Hva som er driveren bak målene våre har en enorm betydning for livskvaliteten vår over tid.

Jeg har hatt en ganske utrolig berg-og-dalbanetur på min egen reise i jakten på ulike mål. Erfaringene har vært utrolig varierende. 

Noen mål har fått meg til å føle meg skikkelig dårlig.

Noen mål har vært utrolig motiverende, men ga en følelse av tomhet når jeg nådde de.

Enkelte mål har vært motiverende, selv om jeg vet at jeg aldri kan nå det.

Jeg stod igjen med et utydelig bilde av hvordan en kan sette seg mål som faktisk øker livskvaliteten. Det ultimate målet. 

Jeg stod igjen med spørsmål som:

- Burde jeg i det hele tatt sette meg mål?
- Hvilke typer mål er verdt innsatsen?
- Hvorfor gir noen type mål en tomhetsfølelse selv om jeg har nådd de?
- Hvilke typer mål gjør meg lykkelig?

Hamburgere ga meg svaret på disse spørsmålene.

Hamburgermetaforen er basert på en idé av Tal Ben Shahar, PhD, forfatter og mannen bak emnet som var Harvard's mest populære emne (Positive Psychology 101). Jeg har prøvd å bygge videre på modellen, og tilsette mine egne erfaringer for å gjøre metaforen enklere å forstå. 

Dette konseptet var en utrolig øyeåpner for meg for å forstå hvordan ulike typer mål og valg har påvirket livskvaliteten min opp gjennom årene, og har gitt meg et verdifullt rammeverk for å vurdere fremtidige mål jeg vurderer å sette meg.

Håper det kan være til nytte for deg også.

### Den som ikke bryr seg

> "..an entire generation pumping gas, waiting tables, slaves with white collars, advertising has us chasing cars and clothes, working jobs we hate so we can buy shit we don't need." 
> 
> -Tyler Durden (Brad Pitt), Fight Club

Som tenåring hadde jeg ikke noen spesielle mål. Jeg hadde ennå ikke tenkt noe særlig på "det store bildet". Jeg var ikke innstilt på å utnytte tida mi på planeten godt. Jeg så ikke på livet mitt som en heltereise, og trodde ikke jeg hadde potensiale eller behov for å utrette noe positivt i livet mitt. Hva betydde vel mine små valg i det store bildet?

Dette er tenåringen som slutter med idrett fordi det er meningsløst.

Dett er arbeideren som bare gjør det han blir fortalt, uten å tenke på hvorfor.

Dette er den som ikke har noen viktige mål 

Dette er McDonalds-burgeren til 10 kroner. Burgeren som ikke smaker ikke særlig godt. Ikke er den særlig næringsrik heller.

Dette er den som ikke ser poenget med å sette seg mål.

Det er den som ikke bryr seg.

Det er en ganske meningsløs tilværelse, med lite håp og optimisme. Det gir ikke god livskvalitet.

### Nyteren

> «[Mobilen] skal ikke bare slås av, den skal legges i en kasse store deler av dagen. Det er ikke noe som får meg i et bedre humør. Det er regler på regler. Jeg forbereder meg på hva jeg skal si når de tar mobilen fra meg. 
> Jeg mener, hvis man vil behandle meg som et lite barn, får jeg lyst til å oppføre meg som et lite barn»
> 
> -Nicklas Bendtner til nrk.no 

I min ungdom var alkohol, junk-food og tilfeldig sex en stor del av livet. Jeg tok valg som ga meg størst mulig nytelse på kort sikt, ofte til stor frustrasjon for den fremtidige versjonen av meg selv. Læring, utvikling og idrett utgikk til fordel for festing (I ettertid ser jeg jo at det var en del læring i festinga også). Følelsen av å ikke bevege meg i den retningen jeg ønsket dukket gjerne opp på søndager.

Dette er talentet som ikke elsker alle aspektene ved idretten sin.

Talentet som vil spille fotball, men også feste.

Dette er sofagrisen som koser seg med øl og potetgull flere ganger i uka.

Dette er den doble angusbiff-burgeren med 4 skiver ost, ekstra dressing og chips.
Burgeren som smaker fantastisk der og da, men ikke føles så godt etterpå.

Dette er den som ikke er villig til å gjøre de vanskelige tingene i nåtiden for å oppnå langsiktige mål.

Ved å sette kortsiktig nytelse fremfor langsiktige gleder svikter du ditt fremtidige jeg. Sjansen er stor for at du vil få kjenne på sviket etter hvert.

### Streveren

> I hated every minute of training, but I said, 'Don't quit. Suffer now and live the rest of your life as a champion.'
> -Muhammad Ali

Som kroppsbygger har jeg hatt noen ganske asketiske perioder under konkurranseoppkjøring. Jeg har spist kun torsk og brokkoli flere uker i strekk, med 3-4 timers knallharde treningsøkter hver dag. Jeg har takket nei til utallige muligheter for selskap og sosialisering i min jakt på pokalen. 

Dette er utøveren som piner seg som en asket for å bli mester.

Dette er grunderen som jobber 20 timer i døgnet kun for pengenes skyld.

Dette er den flinke studenten som gjør alt for å få gode karakterer.

Dette er "burgeren", laget av noen salatblad og noen grønnsaker. Den smaker ikke særlig godt, men vil kunne gi en følelse av at en spiste veldig sunt. 

Dette er den som ofrer glede i øyeblikket for en mulig fremtidig belønning.

Problemet er at den langsiktige belønningen er kortvarig, om den i det hele tatt innfris. Hva blir da det neste, et nytt mål, ny ofring av glede i øyeblikket?

### Strevnyteren

Nøkkelen er å lære seg å elske å gjøre det som virker vanskelig på kort sikt for å realisere langsiktige mål. 

De langsiktige målene må være tett koblet til sine viktigste verdier.

I 2016 gjorde jeg en ordentlig revurdering av karrieren min. Etter en grundig prosess med selvransakelse og utforsking fant jeg ut at jeg ønsket å sette meg en langsiktig visjon om å bli Norges beste Data Scientist. Dette er et mål det egentlig ikke er mulig å måle, men det var likevel et nyttig mål for meg fordi det gav meg retning. Jeg kunne spørre meg selv hver morgen; "Hva ville Norges beste Data Scientist gjort i dag?". I jobben som Data Scientist elsket jeg hver dag. Jeg nøt øyeblikkene (selv om alle oppgavene selvfølgelig ikke var like engasjerende) og forstod at det var reisen i seg selv som er viktig. Det å jobbe hardt mot målet bygget en karakter som ville gi meg ting jeg verdsatte høyt. 

Dette er skribenten som skriver hver dag, uansett om hun er motivert eller ikke.

Dette er spesialjegeren som gleder seg til den tøffeste øvelsen, fordi han vet at det er en sjanse til å bygge karakter.

Dette er 24-timersutøveren, som gjør alt som kreves for å bli best. Han legger seg med et tilfreds smil i visshet om at han har gjort sitt beste hver dag. 

Dette er den sunne burgeren som smaker godt. Her har en kombinasjon av gode råvarer og smakstilsetning gjort at den smaker godt og samtidig er sunn. 

Dette er de finner glede i å ta de vanskelige valgene på kort sikt med et langsiktig mål i bakhodet. Det langsiktige målet er ikke en forutsetning for trivsel, men oppstår en konsekvens av å finne glede i å yte sitt beste hver dag.

Strevnyteren forstår at reisen er selve målet. Å nå destinasjonen er ikke noe vi trenger å fokusere så mye på. 

### Hamburgermodellen

Ved å dele inn de fire arketypene i henhold til kortsiktig og langsiktig effekt på glede kan vi plassere dem i hvert sitt hjørne i en kvadrant.

Det er selvfølgelig mange nyanser som kunne og/eller burde vært inkludert her. 

Alle modeller er feil, men noen modeller er nyttige. 

Hamburgermodellen har vært en nyttig modell for meg å både evaluere hvordan tidligere mål og motivasjoner har påvirket livskvaliteten min, og ikke minst som et filter jeg kan bruke når det dukker opp mulige mål som kan virke attraktive i fremtiden.

Hamburgerodellen har allerede hjulpet meg å "avverge" forpliktelse mot mål som jeg vet ikke ville vært en stor kilde til langvarig glede. 

### Praktiske tips

Til slutt, noen praktiske tips for hvordan du kan bruke innsikten fra modellen. 

- Reflektér over tidligere mål
  Tenk over mål du har jobbet mot.
  Nådde du de? 
  Hvordan følte du deg i så fall? 
  Greide du å nyte reisen mot målet?

- Finn nyttige aktiviteter som du liker å gjøre. 
  Dette er aktiviteter som gir deg effekt på både kort og lang sikt. 
  Fysisk aktivitet. Pusling i hagen. Hoppe på trampolina med barna.

- Lær deg å like "slitsomme" aktiviteter.
  Tenk at at selv om du ikke får nytelse av de på kort sikt så vet du at du bygger viljestyrke av å gjøre dem, og akkurat det kan du da bruke til å lære deg å nyte disse aktivitetene. 

- Feire for deg selv hver gang du gjennomfører en bra handling. 
  Det kan være å gi deg selv skryt når du ikke spiser det kakestykket du egentlig ikke hadde behov for. Det kan være å gi deg selv en high-five i speilet etter du har gjort unna den kjedelige arbeidsoppgaven du hadde gruet deg til. 

Det er vanskelig. Men viktig. 

### Inspirasjonskilder

- Tal Ben Shahar, "Happier", "Being Happy"
- hamburgere
- udamonialykke
- livskvalitet
- tal ben shahar
- modell
- viljestyrke
- selvdisiplin

