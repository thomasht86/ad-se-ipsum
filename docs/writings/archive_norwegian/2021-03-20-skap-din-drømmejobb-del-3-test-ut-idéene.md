---
title: "Skap din drømmejobb - Del 3: Test ut idéene"
excerpt: "I den siste delen av artikkelserien 'Skap din drømmejobb' ser vi på hvordan du kan ta de ulike scenariene du kom opp med i del 2 videre og gå fra ord til handling."
permalink: /blog/skap-din-drommejobb-del-3-test-ut-ideene/
date: 2021-03-20T00:00:00-07:00
categories:
  - blog
tags:
  - drømmejobb
  - engasjement
  - energi
  - design
  - prototyping
  - selvinnsikt
  - utforske
  - karriere
  - livsplan
  - selvutvikling
---

Dette er tredje og siste del av artikkelserien Skap din drømmejobb.

I del 1 viste jeg deg noen øvelser som hadde som formål å gi deg økt selvinnsikt for å utforske muligheter som spiller på dine unike styrker og preferanser.

I del 2 fikk du gjøre en kreativ øvelse med formål om å sette i gang tankeprosessen om hvordan ulike versjoner av din fremtid kan se ut.

I den siste delen vil vi se på hvordan du kan ta de ulike scenariene du kom opp med i del 2 videre. Det er på tide å gå fra ord til handling. Ingenting skjer jo av seg selv.

Først kan du ta frem de 3 livsplanene du lagde i del 2. Nå er det på tide å evaluere disse.

## Evaluer livsplanene

Det er nyttig å dele inn i 4 faktorer som kan evalueres individuelt.

### De 4 faktorene du kan bruke til å evaluere dine alternative livsplaner

Hver faktor forklares litt nærmere nedenfor:

1. **Ressurser**

   - **Tid**: Har du tida som kreves for å gjøre dette?
   - **Penger**: Har du kapitalen som kreves for å gjøre dette?
   - **Karrierekapital**: Har du kompetansen og erfaringen som trengs for å gjøre dette?
   - **Ferdigheter**: Har du ferdighetene trengs for å gjøre dette?

2. **Liker-faktor**

   Hvor godt liker jeg denne livsplanen?

3. **Selvsikkerhet**

   Hvor sikker er jeg på at jeg kan få til dette?

4. **Samsvar**

   Hvor godt stemmer planen overens med verdiene mine?

Du kan gjerne justere livsplanen dersom du under evalueringen ser at det er enkelte områder ved planen som kan endres for å øke scoren på én eller flere faktorer.

## Rangering

Etter at du har evaluert dine livsplaner opp i mot disse faktorene, blir neste steg å rangere livsplanene opp i mot hverandre for å avgjøre hvem av livsplanene du kan starte med å utforske.

## Konkretiser en prototype

Nå er det på tide å utforske livsplanene i litt mer dybde. Målet er at du skal få enda bedre innsikt i om det du tror om livsplanen faktisk stemmer.

Eksempler på aktiviteter som kan inngå i en prototype er:

- Lese en bok om emnet
- Ta et nettkurs
- Intervjue noen som har erfaring på området
- Lage en plan for daglig øving
- Lage deg en "pensumliste" for en lengre periode

## Gjennomfør og gjenta

Etter prototypingen er det på tide å sette seg ned å reflektere.

## Noen avsluttende ord

Jeg håper denne artikkelserien har gitt deg et rammeverk for å skape din drømmejobb. Dersom du er glad i å lese, og ønsker et dypere innblikk i prosessen mye av artikkelserien er basert på, kan jeg sterkt anbefale boka "Designing Your Life".

Jeg ønsker deg masse lykke til på den spennende reisen med å skape din drømmejobb!

⭐🚀🙏💓
