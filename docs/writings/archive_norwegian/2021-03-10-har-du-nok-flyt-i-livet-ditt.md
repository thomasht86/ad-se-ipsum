---
title: "Har du nok flyt i livet ditt?"
excerpt: "En introduksjon til opplevelsen av flyt basert på egne erfaringer og hvordan det kan bidra til et godt liv."
permalink: /blog/har-du-nok-flyt-i-livet-ditt/
date: 2021-03-10T00:00:00-07:00
categories:
  - blog
tags:
  - flyt
  - selvutvikling
  - peak experience
  - fokus
  - ekstase
---

## Har du noen gang opplevd å være totalt oppslukt i en aktivitet?

Så oppslukt at du har glemt tida. Glemt å spise. Kanskje til og med glemt at du egentlig måtte på do.

Sjansen er stor for at du har opplevd flyt ("flow" på engelsk).

Flyt er en nærmest magisk tilstand der en er fullstendig tilstede i det nåværende øyeblikket.

Mange av det vi ser på som livets høydepunkter oppstår i situasjoner der en opplever flyt.

Opplevelsen av flyt stammer fra en unik cocktail av neurotransmittere som har en transformativ effekt på hjernen din og fører til et en endret sinnstilstand.

Ved å oppleve flyt kan du gjøre ting du ikke trodde var mulig.

Du kan lære ting raskere, være mer kreativ og prestere bedre.

Kanskje viktigst av alt:

Opplevelse av flyt er en av de sterkeste forklaringsvariablene for et godt liv.

> - Mihalyi Czsikzsentmihalyi, "Creativity"

Effekten av å oppleve flyt jevnlig er enorm.

Det gjør deg til en råere versjon av deg selv.

Kun 20% av Norges befolkning rapporterte i Livskvalitet i Norge (2020) at de svært ofte er engasjert i det de gjør.

I denne artikkelen vil jeg prøve å gi en introduksjon til opplevelsen av flyt basert på egne erfaringer. Håper det kan være til nytte for å identifisere muligheter for deg å skape mere flyt i ditt eget liv.

### Hvordan flyt ser ut

Flyt muliggjør prestasjoner som virker umulige for mange.

Det er viktig å være klar over at flyttilstanden er et spektrum, som det meste annet som omhandler biologien vår.

Dopamin, oxytocin, serotonin, endorfiner og norepinefrin er neurotransmitterne som står bak opplevelsen. Vi har alle ulike forutsetninger og situasjoner som kan trigge disse i varierende grad. En del av dette ser ut til å være genetisk, men en større del kan også trenes opp og påvirkes.

La oss ta en titt på noen typiske flytsituasjoner der jeg vil bruke egne opplevelser for illustrasjon.

#### I ekstreme situasjoner

Jeg var på vinterferie i Åre med familien da jeg var 10-11 år. Jeg stod på snowblades, og hadde etter hvert kommet meg opp til det nivået at jeg greide å trikse litt. Slide litt på rails og hoppet der mulighetene viste seg. Jeg husker enda en av turene minne fra denne vinterferien. Jeg valgte en svart løype (ganske bratt) og tok avstikkere offpiste. Der var det en rekke med heftige hopp. Det var for bratt og mye snø til å bremse, så den eneste veien var nedover. Jeg landet alle hoppene og la til og med inn noen slides på greiner som lå på veien min nedover. Da jeg kom ned var det første jeg tenkte at dette skulle vært filmet. Det ble færre turer med snowblades etter hvert, og jeg har aldri vært i nærheten av en tur som akkurat denne.

Fortsatt blir jeg nostalgisk når jeg tenker på denne snowblades-turen i Åre.

Flyt.

![Photo by Go Montgenevre on Unsplash](https://unsplash.com/photos/GoMontgenevre)

Flyt i sin mest ekstreme form er lett å gjenkjenne:

- Snowboarderen som tar triks som er utenfor vår fatteevne.
- Klatreren som klatrer latterlige ruter uten sikring.
- Rallycrossjåføren som manøvrerer bilen elegant gjennom en krevende sjikane.
- Strongmanutøveren som løfter umenneskelige objekter.

#### I sosiale, stimulerende situasjoner

Jeg er en ganske introvert person i utgangspunktet. Denne naturlige tendensen forsvinner gjerne etter litt alkohol. For 10-12 år siden var jeg på guttetur til Praha. Alkoholen fløt løst og limousine med strippere kom og hentet oss på flyplassen. (Jada, verdiene har endret seg litt siden den gang). En av kveldene vi skulle ut på byen dro vi på et stort utested like ved Karlsbrua. Vi hadde kjøpt inn absint, og jeg må innrømme jeg ikke husker alt fra den aktuelle kvelden.

Én ting jeg husker er opplevelsen inne på utestedet.

Det var masse folk, lys og høy techno-musikk. Jeg "danset" helt uten hemninger (og uten særlig med klær).

Utestedet bestod av flere etasjer, og det viste seg å være mulig (men ikke særlig trygt) å klatre mellom disse etasjene. Det gjorde jeg gjentatte ganger. Jeg slang meg rundt som en apekatt over dansegulvet og mellom etasjene.

Jeg følte meg i ett med alle på dansegulvet.

Jeg ølte at alle så det samme som meg.
Jeg var Kongen av Karlovy Lazne.

Ekstase.

Flyt.

![Tomorrowland (Photo by Daniels Joffe on Unsplash)](https://unsplash.com/photos/DanielsJoffe)

Andre eksempler på flyt i sosiale, stimulerende situasjoner er:

- Vennegjengen som danser hemningsløst til en Alan Walker-sang på Tomorrowland.
- Husmora som elsker å le og prate høylytt i et selskap.
- Prosjektteamet på jobb som sammen har generert en haug med kreative løsninger på et komplekst problem på whiteboardet.

#### I rolige, fokuserte situasjoner

I 2016 "gjenoppdaget" jeg en interesse for programmering, og maskinlæring spesielt. Jeg hadde benyttet meg av flow et halvt års tid for å komme meg opp til nivået der jeg greide å skaffe meg en praksisplass for å jobbe med dette. Senere i 2017 hadde jeg meldt meg på en konkurranse med to online kvalifiseringsrunder.

Konkurransen besto av en kombinasjon av multiple choice, og praktiske oppgaver basert på datasett. Vi hadde 4 timer til rådighet. Jeg var klar med støydempende headphones, fokusmusikk, kaffe og fingrene klare til å hamre løs på tastaturet. Timene fløy av gårde, og jeg greide å få til en ganske gul oppgave der jeg brukte en database over globale nyhetshendelser (GDELT) til å gjøre sentimentanalyse på hendelser i Afghanistan, for så å koble disse til en tidsserie og noen relaterte egenskaper, og laget en LSTM-modell for å predikere urolighet i landet.

Etter jeg hadde sendt inn svaret mitt husker jeg fortsatt jeg tok meg noen biter av pizzaen som hadde stått urørt i de 4 timene på vei hjem. Jeg tenkte med meg selv; "Hva f... var det som nettopp skjedde?" Jeg hadde gjort noe jeg ikke visste at jeg var i stand til. Tida hadde forsvunnet. Jeg hadde glemt å spise pizzaen som lå og ventet på meg, selv om jeg var sulten.

Noen uker senere fikk jeg melding om at jeg hadde kvalifisert meg til finalen i konkurransen, og fikk sponset reise til USA for å konkurrere mot en gjeng ekstreme Data Scientists der de fleste hadde minst 5 år mer erfaring enn meg på området.

Jeg er fortsatt overrasket over hva jeg fikk utrettet på de 4 timene.

Flyt.

![Photo by ThisisEngineering RAEng on Unsplash](https://unsplash.com/photos/ThisisEngineeringRAEng)

Flere eksempler på flyt i rolige, fokuserte situasjoner er:

- Forskeren som sammenstiller sine funn til ny, verdifull innsikt.
- Forfatteren som har skrevet et fantastisk kapittel han nesten ikke husker å ha skrevet.
- Zen-munken som mediterer i en tempelhage.

#### I fysisk utmattende situasjoner

På skolen jeg gikk i Forsvaret gikk vi hvert år marsjmerket på ski. Det ble gjennomført som en konkurranse over 30km i de fantastiske OL-løypene rundt Birkebeineren skistadion på Lillehammer.

Vi gikk selvfølgelig på militære treski (NATO-plank). Det var mange på skolen med bakgrunn fra utholdenhetsidretter på ganske høyt nivå, og totalt var det godt over 100 elever i tillegg til offiserer og andre ansatte på basen. Jeg hevdet meg aldri særlig høyt oppe på rene utholdenhetskonkurranser. En vinterdag i 2007 skulle dette endre seg. Det var relativt kaldt fra morgenen av, men sola varmet litt etterhvert. Etter jeg passerte 20 kilometersmerket var det som om jeg våknet til live. Jeg fikk god glid på treskiene og begynte å knappe innpå de foran meg for hvert staketak. Jeg er sikker på at jeg passerte 20-30 av mine medstudenter på den siste mila.

Jeg merket ikke at jeg var sliten. Rytmen i stakinga var konstant og rytmisk.

Alt handlet kun om én ting; å knappe innpå nestemann jeg skulle passere. Det var som om alle andre tanker bortsett fra neste stavtak og løperen foran meg forsvant.

Jeg endte opp på 11. plass. En av kullkameratene mine lurte på hvordan i helvete jeg hadde greid det. Jeg var jo ikke i så god form.

En prestasjon langt over noe jeg hadde vist i tilsvarende konkurranser tidligere.

Men enda viktigere var følelsen.

Følelsen av kjærlighet. Kjærlighet til naturen og de rundt meg.

Flyt.

![Foto: Kristian Verlo Vikestad / Forsvaret](https://forsvaret.no/hogskolene/Forsvarets-hogskole/FHS/Krigsskolen/om-krigsskolen/Sider/en-typisk-dag-pa-Krigsskolen.aspx)

Flere eksempler på flyt i fysisk utmattende situasjoner er:

- Norseman-utøveren som får en "second wind".
- Ultraløperen som får en ekstrem "runners high".
- Skiløperen som går sitt livs løp.
- Soldatene som gjennomfører krevende hinderløyper sammen i helvetesuka.
- Strongmanutøverne som heier på hverandre og knytter tette bånd, selv om de egentlig er konkurrenter.

![Foto: Krystian Szczubelek](https://unsplash.com/photos/KrystianSzczubelek)

### Flytfaktorer

#### Miljø

Flyt ser ut til å oppstå oftest i et sanserikt miljø. Naturen er det beste eksempelet. Musikk og teknologi kan være stimulerende faktorer. Det samme kan andre mennesker. Når en gruppe mennesker opplever flyt sammen kaller vi det gruppeflyt. Jeg tror gruppeflyt er nøkkelen til å skape en rå gjeng. Det er ingen fasit, men et fellestrekk ser ut til å være et miljø som stimulerer sansene våre i høy grad.

#### Feedback

En annen viktig faktor for flyt er feedback på aktiviteten en driver med. Skateboarderen får umiddelbar feedback fra kroppen og brettet. CS-gameren får rask feedback fra skjermen. Uten å være veldig erfaren med meditasjon tror jeg en mediterende munk opplever feedback i form av å "miste seg selv", og en opplevelse av enhet med universet. Her har jeg kun opplevd kortere glimt selv.

#### Konsentrasjon

En viktig faktor for å oppleve flyt er dyp konsentrasjon i det en driver med. Distraksjoner i form av tanker, en ringende telefon eller et gråtende barn avbryter flyt brått. Studier har vist at hjerneaktivitet i frontalloben reduseres betraktelig ved flyttilstander. (Det kalles transient hypofrontalitet)

#### Risiko/belønning

En viss form for risiko ser ut til å være en faktor ved de fleste flyttilstander. Fysisk fare er den åpenbare, men det kan også være i form av sosial risiko, eller utsiktene for en belønning.

Dette er grunnen til at flere ser ut til å oppleve flyt i konkurransesituasjoner med et visst press. Den samme risikoen er ikke til stede i situasjoner der en ikke har utsiktene for en viss belønning i en eller annen form.

#### Utfordringsnivå

Nivået på utfordringen må være akkurat passe stor. Blir utfordringen for overveldende kan utfordringen trigge angst. Blir den for liten blir det kjedelig. Her gjelder det å finne utfordringer som matcher sitt eget utfordringsnivå slik at en må ha troa på et det er mulig, og samtidig strekke seg litt utover det en gjør rutinemessig. Husk av nivået på utfordringer som kreves strekkes etter hvert.

For å oppleve flyt må du være villig til å bevege deg i utkanten av komfortsonen din.

### Flere eksempler

Jeg tror eksempler er nyttige for å synliggjøre de uendelige mulighetene vi har for å skape større eller mindre flytopplevelser i hverdagen.

Her er en drøss med flere eksempler basert på egne og andres erfaringer:

- Gruppetimer i dansing
- Dansing med familien i stua
- Kettlebell-kasting med en partner
- Spille squash
- Bootcamp
- Spartan Workout-økter
- OCR-løp
- Tagging
- Spille Beat Saber i VR
- Spille dataspill
- Spille brettspill/kortspill
- Tyveri
- Spille flipperspill
- Cageball
- Sex
- Tegne
- Male
- Sandvolleyball
- Gambling
- Slåsskamper
- Alt av ekstremsporter
- Synge foran publikum
- Skrive dikt
- Skrive tilbudsdokumenter i PowerPoint
- Styrkekonkurranser
- Holde presentasjon for andre
- Kreative problemløsningssesjoner
- Tekstskriving
- Hackathons
- Husarbeid
- Snekring
- Dype samtaler i mindre grupper

### Advarsel

Som du kanskje la merke til er ikke nødvendigvis alle situasjoner like produktive. Tyveri, tagging, gambling er gode eksempler. Rusmidler kan også være en kraftig flyt-trigger.

Flyt i seg selv kan også være avhengighetsskapende. Kombinert med et behov for å stadig pushe grensene for å oppleve nye utfordringer kan resultatet være skjebnesvangert.

Et eksempel på dette er ekstremskipioneren Shane McConkey, som omkom under et ski-basehopp i Dolomittene i 2009.

> I'm getting maximum enjoyment out of life
> and I'll never stop
> -Shane McConkey(1969-2009), ekstremskikjører

### Konklusjon

Håper denne artikkelen har gitt et bilde av hvordan disse mystiske flytopplevelsene kan se ut, og hvilke faktorer som kan trigge flytopplevelser.

Kanskje har du allerede fått noen gode idéer til områder du selv